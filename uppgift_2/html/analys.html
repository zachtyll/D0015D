<!DOCTYPE html>
<html lang="sv">
    <head>
        <meta charset="utf-8">
        <title>Uppgift 1a - Analys av webbplats</title>
    </head>
    <body>
        <h1>Introduktion</h1>
        <h1>1. Målgrupp och syfte</h1>
        <p>
            Den första sidan av webbplatsen visar tydligt vilka som myndigheten riktar sig mot genom att presentera fyra olika målgrupper:
        </p>
            <ul>
                <li>Föräldrar</li>
                <li>Arbetssökande</li>
                <li>Sjuka</li>
                <li>Funktionsnedsatta</li>
            </ul>
        <p>
            En kort beskrivande text förklarar vilket intresse målgruppen har av hemsidan och dess funktioner genom att presentera vilken
             service som går att tillgå. Detta får mig att göra antagandet att dessa fyra grupper är de primära målgrupperna.
            Om man skrollar ner för sidan finner man samlad information för ytterligare målgrupper men inte lika tydligt. Jag gör antagandet
             att dessa målgrupper är sekundära.
            Det är tydligt att myndigheten med hjälp av sin webbplats vill hjälpa människor. Detta märks genom enkel tillgång till E-tjänster,
             blanketter samt information som är relevant för människor som behöver hjälp.
            När man skrollar hela vägen ner för sidan hittar man information om hur man kan nå myndigheten utanför internet. Antagligen presenteras 
            informationen här eftersom användaren antas inte kunna finna den information hon söker via webbplatsen och därför behöver alternativa sätt att nå myndigheten.
        </p>
        <h1>2. Navigation</h1>
        <p>
            Navigeringen sköts logiskt på webbplatsen. När användaren navigerar djupare så finns det ett navigationsträd i toppen av den 
            nya sidan som presenteras. Informationen är koncentrerad med hjälp av expanderbara rubriker med tydliga frågeställningar.
             När användaren navigerat djupt in i hemsidan så presenteras en lista med länkar till relaterade ämnen så att användaren kan 
             vända sig till dem om problemet inte är löst ännu.
            Menyer är konsekventa mellan sidor och funktioner som kräver inloggning är tydligt markerade med ett hänglås. Att klicka på en 
            knapp med hänglås leder användaren till en inloggningsmeny och presenterar en hjälpmeny om användaren upplever tekniska problem.
        </p>
        <h1>3. Grafisk design</h1>
        <p>
            Den grafiska designen på hemsidan är väl utförd. Information som har gemensamma nämnare är grupperade i element och länkar 
            är understrukna så att man inte behöver förlita sig på färgseendet för att urskilja dem från vanlig text. Färgschemat är 
            tydligt definierat. Gröna lister, vita bakgrunder och beige bakgrund för rutor som ligger över de vita bakgrunderna ger ett 
            intryck av uniformitet och underlättar förståelsen av det som presenteras.
            En viktig detalj är även layouten. Genom att ha gott om utrymme mellan elementen som presenteras så undviker webbsidan att 
            bli svårläst, trots att mycket information kan presenteras på samma sida på en gång.
            Färggranna ikoner med tydlig mening hjälper även användaren att hitta essentiella funktioner såsom inloggning och sökdialog.
            Bilder har specialtillverkats för användning på hemsidan och de lyfter designen till en högre nivå. Syftet med bilderna är 
            för att informera och underlätta navigation på webbplatsen. Det återspeglas i en minimalistisk avbildning av objekt och människor 
            utan visuellt brus och onödiga detaljer.
            Den visuella återkopplingen på hemsidan är bra utformad. När användaren markerar fält så highlightas de med en starkt gul färg.
             Det gäller även när länkar klickas. När muspekaren ligger ovanpå en länk ändras även färgen. Knapparna på hemsidan blir ljusare 
             och får en ram av samma gula färg när de blir klickade på.
            Vid användning av sökfältet får användaren förslag på söktermer och när en sökning utförs så presenteras en ikon som visar att
             webbplatsen bearbetar användarens önskan.
        </p>
        <h1>4. Tillgänglighet</h1>
        <p>
            Webbplatsen är mycket responsiv och kan i de flesta fall skalas om utan att innehållets layout presenteras på ett svåröverblickat vis.
             Enstaka mycket specifika upplösningar lyckas göra layouten mer svårförstådd. Webbplatsen skalas även om på ett responsivt vis när 
             användaren zoomar för att kunna öka läsbarheten om denna har en synskada. Skärmläsarverktyg fungerar bra på webbplatsen för de som 
             har mycket nedsatt syn. Ett undantag är dock nyhetsspalten där ingressen inte går att markera utan att navigera till nyhetsartikeln.
            Hemsidan finns delvis översatt till engelska. För att nå den delvis översatta versionen måste användaren navigera till botten av sidan och 
            trycka på en länk namngiven ''In English''.
        </p>
        <h1>5. Brister</h1>
        <p>
            Min bild av hemsidan som helhet är positiv. Dock förekommer det några små brister, främst när det kommer till tillgänglighet.
             Den översatta versionen av hemsidan är t.ex. inte helt översatt. Sektionen som handlar om E-tjänster, blanketter och huserar 
             en stor del information om bl.a. sjukvården finns ej tillgänglig på engelska, något kan ses som en stor brist.
            Att man måste navigera till botten av sidan borde ändras så att det istället finns flaggikoner i den övre listen att klicka på som sedan 
            fyller samma funktion. Då förlitar man sig inte heller på att användaren förstår engelska.
        </p>
        <h1>Referenser</h1>
            <p>
                Försäkringskassan ”forsakringskassan.se” forsakringskassan.se [Webbplats] <br>
                Tillgänglig: <a href="https://www.forsakringskassan.se/">https://www.forsakringskassan.se/</a>, <br>
                [Hämtad: 2020-02-24]
            </p>
            <p>
                T. Sundström ”anvandbart.se” Använd bilder - anvandbart.se, 2005 [Online] <br>
                Tillgänglig: <a href="http://www.anvandbart.se/ab/anvand-bilder">http://www.anvandbart.se/ab/anvand-bilder</a>, <br>
                [Hämtad: 2020-02-24]
            </p>

        <a href="../index.html">Tillbaka.</a>
    </body>
</html>